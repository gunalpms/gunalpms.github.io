<body>
    <header>
        <h3> Frambuazlı Cheesecake (Çizkek) Tarifi İçin Malzemeler
            Tabanı için;
            
            1, 5 paket burçak bisküvi
            1 su bardağı fındık
            100 g tereyağı
            Cheesecake harcı için;
            
            600 g labne peyniri
            1 su bardağı toz şeker
            1 paket krema
            1 paket vanilin
            2 yemek kaşığı nişasta
            1 yemek kaşığı un
            3 adet yumurta
            Sosu için;
            
            1 su bardağı frambuaz
            3 yemek kaşığı toz şeker
            1 yemek kaşığı nişasta
            Yarım su bardağı su
            15 adet frambuaz (süsleme için)
            Ben de Yaptım
            Frambuazlı Cheesecake (Çizkek) Tarifi Nasıl Yapılır?
            Not Ekle
            Tarifi Yazdır
            Tabanı için; 100g tereyağı minik tavada eritilir. Burçak bisküviler ve fındıklar robottan geçirilir, ufak parçalar haline getirilir, erimiş yağ ile yoğurulur.
            Kelepçeli cheesecake kalıbının tabanına pişirme kağıdı yerleştirilir, fazlalıkları kesilir. Alt tabanı alüminyum folyo ile kaplanır. Bisküvi fındık karışımı tabana yaydırılır, buzdolabının buzluk kısmına soğumaya konur.
            Cheesecake harcı için; Labne ve toz şeker geniş bir kapta karıştırılır. İyice karıştırdıktan sonra krema, un, nişasta ve vanilin eklenerek pürüzsüz olacak şekilde karıştırılır. Daha sonra yumurtalar tek tek eklenerek karıştırılır.
            Buzluktan cheesecake kalıbı çıkarılır ve cheesecake harcı kalıbın içine dökülür. Fırın 175 derecede turbolu ayarda çalıştırılır. Cheesecake kekinin çatlamaması için fırın tepsisine 3 bardak su eklenerek en alt bölmeye yerleştirilir. Cheesecake kalıbı fırında orta bölmeye konur. Ortalama 40 dakika pişirilir. Cheesecake piştikten sonra fırının kapağı açılır. Fırının içinde 5 dk bekletilip cheesecake dışarı alınır, soğumaya bırakılır.
            Sosu için; cheesecake iyice soğuduktan sonra frambuazlar toz şeker ile birlikte robotta çekilir.
            Yarım bardak suyun içine nişasta konur, kaşık ile karıştırılır. Küçük bir tavada (teflon yahut granit) robotta çekilen frambuazlar ve nişasta karıştırılarak pişirilir. Koyu bir kıvam alıp kabarcıklar çıkmaya başlayınca altı kapatılarak soğumaya bırakılır, ara ara karıştırılır. Biraz soğuduktan sonra sos cheesecake’in üzerine yayılır.
            Süsleme işi sizin zevkinize kalmış. Cheesecake 12 dilim olarak sunulacaksa 12'şer adet frambuaz köşelere eşit bir şekilde konularak cheesecake süslenir. 3 tane de ortaya konulursa görsel bir şölen olur. Afiyet olsun :)))</h3>
    </header>
</body>